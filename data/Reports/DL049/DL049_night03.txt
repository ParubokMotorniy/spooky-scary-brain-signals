Ero in una pineta, in un parco in bicicletta e stavo affrontando una salita, che mi stavo impegnando molto, sentivo proprio lo sforzo fisico, l'affanno nell'affrontare appunto il percorso che avevo davanti. E ad un certo punto arrivo in una sorta di radura con davanti a me una sorta di marginetta, intorno alla quale si riunivano più o meno alcune persone, ma non in senso religioso, era quasi come se fosse un piccolo monumento alla foresta. E arrivati a questo punto ho percepito una sensazione di leggerezza per cui mi sono come alzato in volo e questa cosa mi ha permesso di avere una visuale a volo d'uccello, appunto sulla radura e in questo modo ho scorto la mia ex ragazza con un ipotetico attuale fidanzato. E di lì le mie emozioni si sono trasformate in rabbia, in delusione e l'affanno che percepivo poco prima, durante la salita in bicicletta, è diventato l'affanno appunto della rabbia. E a questo punto ho preso controllo del sogno e mi sono avvicinato, come se fossi una sorta di uccello, di entità volante e mi sono avvicinato a loro e gli avrei voluto dire qualche cosa per far capire la mia frustrazione. E l'unica cosa però che mi è venuto da dire è stato:"che carini". Ovviamente era in senso ironico, però diciamo, ho cercato di mantenere un certo grado di diplomazia e ero consapevole di questa cosa.
