In pratica noi eravamo andati a un locale e stavamo aspettando per entrare e chiedevamo al personale di poter fare un abbonamento perché ci andavo molto spesso. Comunque, una volta fatti i biglietti entriamo in questa grande terrazza e il sole si eclissa, diventa buio. Allora io mi affaccio alla terrazza e vedo il mare agitarsi moltissimo. Quindi ci allontaniamo per paura che queste onde arrivino verso di noi. E invece a un certo punto arriva una nave enorme, piena di militari cinesi o comunque asiatici con fucili spianati, che prosegue oltre la terrazza. Però la visione di questa nave enorme e di tutti questi militari era spaventosa, era veramente scioccante perché c'erano proprio tantissime persone su questa nave lunghissima.
